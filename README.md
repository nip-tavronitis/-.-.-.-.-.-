Συνεργαζόμενα Σχολεία: Αειφόρο Νηπιαγωγείο Ταυρωνίτη, 8ο Νηπιαγωγείο Ελευσίνας

Ονόματα Ομάδων: Αειφοράκηδες,  Θριάσια Παιδία

Τίτλος: Α.Σ.Π.Ι.Δ.Α. - Αειφόρα Συνεργασία Πρώτων Βοηθειών &  Ιδιαίτερης Διαχείρισης Αναγκών
TO EΡΓΟ ΜΑΣ ΣΕ ΒΙΝΤΕΟ https://youtu.be/hfgpnRLcfZM

Γενικά στοιχεία

Σκεπτικό σεναρίου-Επιστημονικό/Γνωστικό περιεχόμενο: Η όξυνση της κλιματικής κρίσης με ακραία και αιφνίδια καιρικά φαινόμενα είναι πλέον μία από τις μεγαλύτερες απειλές του 21ου αιώνα. Από τη μια παρατηρούμε παρατεταμένες βροχοπτώσεις και καταστροφικές πλημμύρες και από την άλλη καύσωνες και περιόδους μεγάλης ξηρασίας με αποτέλεσμα πυρκαγιές τρομακτικά μεγάλων εκτάσεων. Μέσα σε όλα αυτά η απώλεια έμβιων οργανισμών λόγω αυτών των φαινομένων είναι η τραγική συνέπεια. Ωστόσο ο ανθρώπινος παράγοντας και ειδικότερα στο καίριο ζήτημα της πρόληψης αποτελεί κομβικό σημείο αντιμετώπισης των καταστροφών από τα ακραία φαινόμενα. Με το σκεπτικό αυτό σχεδιάστηκε το παρόν εκπαιδευτικό σενάριο.   Το συγκεκριμένο σενάριο δημιουργήθηκε στο πλαίσιο της Αειφόρου οπτικής και των 17 στόχων για τη Βιώσιμη ανάπτυξη (Στόχος 3: Καλή υγεία και ευημερία, Στόχος 11: Βιώσιμες πόλεις και κοινότητες και Στόχος 13: δράση για το κλίμα), υπό το πρίσμα των  κατευθύνσεων του δικτύου ΑSPnet της Unesco (Εκπαίδευση για την Αειφορία και Αειφόρος Τρόπος Διαβίωσης) και σε απόλυτη συμβατότητα με το πλαίσιο των Οικολογικών Σχολείων οργανώνοντας περιβαλλοντικές επιτροπές δράσης.

Βασικές αντιλήψεις μαθητών-τριών: Συχνά οι μαθητές πιστεύουν ότι οι άνθρωποι δεν μπορούν να επέμβουν για την αντιμετώπιση των φαινομένων και επομένως επαφίονται στην έκβαση των γεγονότων. Για τους μαθητές της προσχολικής αγωγής η καλλιέργεια προληπτικής συμπεριφοράς και η ευαισθητοποίησή τους είναι βαρύνουσας σημασίας καθώς στο αναπτυξιακό τους στάδιο καθορίζονται στάσεις ζωής και αξίες (Gayford, 1987 στο Wilson, 1994: 11)[1]. Ταυτόχρονα, σύμφωνα με τον Epstein, (1989: 7)[2] οι αξίες σε αυτή την ηλικία σταθεροποιούνται και ακολουθούν το παιδί ως θετικές στάσεις για την υπόλοιπη ζωή του.

Σκοπός: Σκοπός του έργου είναι η ευαισθητοποίηση για περιβαλλοντικά ζητήματα που αφορούν το παγκόσμιο οικοσύστημα (ΠΣ για το μάθημα Περιβάλλον και Εκπαίδευση για την Αειφόρο Ανάπτυξη[3]) και η σχεδίαση και ο προγραμματισμός κατάλληλων ρομποτικών περιβαλλόντων που θα λειτουργήσουν ως δημιουργικές προτάσεις αντιμετώπισης περιβαλλοντικών ζητημάτων (ΠΣ για την προσχολική εκπαίδευση[4]).

Διδακτική προσέγγιση: Η επίλυση προβλήματος (Problem Based Learning) είναι η κατάλληλη προσέγγιση για θέματα αειφορίας, όπως προτείνεται από το ΠΣ για το μάθημα «Περιβάλλον και Εκπαίδευση για την Αειφόρο Ανάπτυξη», καθώς η συγκεκριμένη μέθοδος επικεντρώνεται στη διερεύνηση προβλημάτων που σχετίζονται με τον πραγματικό κόσμο[5] (Nunes et all., 2017) και επιπροσθέτως προωθεί την στοχευμένη, συνεργατική, μαθητοκεντρική, αυτοκατευθυνόμενη και αναστοχαστική μάθηση και ανάγει τον εκπαιδευτικό στο ρόλο του διαμεσολαβητή[6] (Barrows, 1980). Το διδακτικό σενάριο χαρακτηρίζεται από τις παραπάνω μαθησιακές κατευθύνσεις και χρησιμοποιεί τις διδακτικές τεχνικές της ιδεοθύελλας, του χάρτη εννοιών, του παιχνιδιού ρόλων, της ερμηνείας εικόνας, της προσομοίωσης, της έρευνας πηγών, του πειράματος και της ψηφιακής δημιουργίας σε ρομποτικά περιβάλλοντα.

Μαθησιακό πλαίσιο: Ολιστική προσέγγιση της γνώσης

Σύνδεση με το Πρόγραμμα Σπουδών:

Θεματικό Πεδίο: Παιδί και Επικοινωνία-ΤΠΕ-Ανακάλυψη προγραμματισμός και Ψηφιακό Παιχνίδι

Προσδοκώμενα μαθησιακά αποτελέσματα:

Γνώσεις: Να αναγνωρίζουν βασικές δομές του προγραμματισμού (ακολουθία, επανάληψη, επιλογή)

Δεξιότητες: Να κατασκευάζουν απλά ρομποτικά περιβάλλοντα αξιοποιώντας κατάλληλα υλικά

Στάσεις: Να συνεργάζονται για την επίλυση προβλημάτων προγραμματισμού και να δημιουργούν περιβάλλοντα παιχνιδιού

Εμπλεκόμενα Θεματικά πεδία: Παιδί και Επικοινωνία, Παιδί εαυτός και κοινωνία, Παιδί και θετικές επιστήμες, Παιδί σώμα δημιουργία και έκφραση.

Εξοπλισμός:

Pομπότ codey rocky: Το κόστος καλύφθηκε από επιχειρηματική δράση του σχολείου άμεσα σχετιζόμενη με το έργο.

Ρομπότ Edison

EdCreate – Edison robot creator’s kit




Η συνεργασία των δύο σχολείων-το όραμα: Η συνεργασία των Αειφοράκηδων με τα Θριάσια Παιδία ξεκίνησε την Παγκόσμια Ημέρα Παιδικού βιβλίου. Τα δύο σχολεία πραγματεύτηκαν το βιβλίο του Y. Cobi «Τί μπορείς να κάνεις με μια ιδέα» και αποφάσισαν να φτιάξουν αντίστοιχα μια όμορφη πόλη και ένα όμορφο δάσος μέσα στα οποία η Τεχνητή Νοημοσύνη θα λειτουργεί ως ΑΣΠΙΔΑ για τους ανθρώπους, τα ζώα και τη φύση. Μάλιστα κατέγραψαν τις ιδέες τους στο Bing ώστε να δώσουν μορφή στο όραμά τους.  Στη συνέχεια κάθε σχολείο διερεύνησε τους δικούς του προβληματισμούς μέσα από ποικίλες δράσεις και δημιουργήθηκαν αντίστοιχα οι μακέτες και οι σταθμοί πρώτων βοηθειών. Καθ’ όλη τη διάρκεια της επεξεργασίας τα σχολεία δημιούργησαν κοινό ηλεκτρονικό τοίχο (https://padlet.com/studentniptavrchan11/padlet-9r328lnbcgmguwkg) ώστε να καταγράφονται τα βήματα, να ενημερώνονται οι μαθητές για την πορεία των σχολείων αλλά και να ενημερώνονται οι γονείς.

Αυτοαξιολόγηση και αξιολόγηση από γονείς: Στο τέλος του έργου τα δύο σχολεία δημιούργησαν κοινό φύλλο αξιολόγησης και αφού παρακολούθησαν το κοινό τους έργο σε βίντεο κάθε μαθητής κατέγραψε την εμπειρία του εικαστικά και κάθε σχολείο επέλεξε τον τρόπο αξιολόγησης του συνολικού εγχειρήματος. Τέλος δημιουργήθηκε ένα ερωτηματολόγιο με google forms και οι γονείς κλήθηκαν να αξιολογήσουν τη συνεργασία των δύο σχολείων αλλά και τα οφέλη για μαθητές και κοινότητα (https://padlet.com/studentniptavrchan11/breakout-link/QgJV4ZzmYobK4mBk-RdZYv7G1LE0vrPl5).

 

Αναλυτικά

Η ΠΟΛΗ

Προβληματισμός: Ο βασιλιάς Βροτός έχει κλείσει τη βασίλισσα Ζέα σε μια βαλίτσα και έχει συνάψει συμφωνία με τους μαθητές να την απελευθερώσει μόνο όταν θα καταφέρουν να ντύσουν την βαλίτσα με εικόνες από την καλή και την κακή πλευρά του κόσμου (κάθε ζευγάρι εικόνων αντιστοιχεί σε ένα από τα 4 εργαστήρια δεξιοτήτων). Το διδακτικό σενάριο αποτελεί μέρος του ετήσιου προγραμματισμού και εντάσσεται στη θεματική «Ο γύρος του κόσμου με μια βαλίτσα» που αποτελεί ομπρέλα για τα εργαστήρια δεξιοτήτων. Επομένως συμβαδίζει με την ολιστική προσέγγιση της μάθησης  που αποσκοπεί στον ολόπλευρη ανάπτυξη των μαθητών μέσω της συνδυαστικής μάθησης (ομαδοσυνεργατική, διαφοροποιημένη, διερευνητική, διαφοροποιημένη, ενεργητική)[7] Με τον τρόπο αυτό όλα αποκτούν νόημα για την σχολική μας ζωή (https://padlet.com/studentniptavrchan11/padlet-9r328lnbcgmguwkg/wish/2911413524).

Έρευνα: Κατ’ αρχάς επεξεργαστήκαμε τη δύναμη και την αδυναμία του νερού στη ζωή μας κυρίως σε έκτακτες συνθήκες, πλημμύρα, τσουνάμι, πυρκαγιά:

https://padlet.com/studentniptavrchan11/padlet-9r328lnbcgmguwkg/wish/2911453367

https://padlet.com/studentniptavrchan11/padlet-9r328lnbcgmguwkg/wish/2911458530

https://padlet.com/studentniptavrchan11/padlet-9r328lnbcgmguwkg/wish/2911527754

https://padlet.com/studentniptavrchan11/padlet-9r328lnbcgmguwkg/wish/2911460929

https://padlet.com/studentniptavrchan11/padlet-9r328lnbcgmguwkg/wish/2940705065

https://padlet.com/studentniptavrchan11/padlet-9r328lnbcgmguwkg/wish/2940707034

Στη συνέχεια κάναμε μια περιήγηση στις πόλεις του κόσμου και αντλήσαμε τα ιδανικά στοιχεία τα οποία και καταγράψαμε για το δικό μας όραμα (https://padlet.com/studentniptavrchan11/padlet-9r328lnbcgmguwkg/wish/2940709903)  και λόγω Αποκρεών, δημιουργήσαμε με τη βοήθεια των γονέων μια πόλη στο σχολείο μας με άχρηστα υλικά (https://padlet.com/studentniptavrchan11/padlet-9r328lnbcgmguwkg/wish/2940711210)  και δραματοποιήσαμε τις ιδανικές συνθήκες σε αυτήν (τα δέντρα δίπλα στα κτίρια, επαρκής σήμανση, ορθή οδική συμπεριφορά) (https://padlet.com/studentniptavrchan11/padlet-9r328lnbcgmguwkg/wish/2940712799).

Πρότερες γνώσεις και εμπλουτισμός με νέες:  Αξιοποιήσαμε τις προηγούμενες γνώσεις μας στις πρώτες βοήθειες που περιλαμβάνουν τη δημιουργία ενός Οδηγού Πρώτων Βοηθειών (https://padlet.com/studentniptavrchan11/padlet-9r328lnbcgmguwkg/wish/2945516106) και αποκτήσαμε νέες από σημαντικούς εξωτερικούς επιστημονικούς συνεργάτες και φορείς, όπως ο Ερυθρός Σταυρός (https://padlet.com/studentniptavrchan11/padlet-9r328lnbcgmguwkg/wish/2945516867)  και η Πυροσβεστική Υπηρεσία (https://padlet.com/studentniptavrchan11/padlet-9r328lnbcgmguwkg/wish/2966707203).

Εμπλοκή γονέων: Η εμπλοκή των γονέων δεν σταμάτησε στη δημιουργία αποκριάτικων στολών βιώσιμης πόλης αλλά επεκτάθηκε και σε ένα πρόβλημα που προέκυψε: Πώς θα αποκτήσουμε το ρομπότ για να γίνει ο σταθμός πρώτων βοηθειών στην πόλη μας; Η λύση δόθηκε εύκολα μέσα από επιχειρηματική δράση του σχολείου που γίνεται κάθε χρόνο –Bazaar Ανθοφορίας (https://padlet.com/studentniptavrchan11/padlet-9r328lnbcgmguwkg/wish/3007444163) και συνδέεται άμεσα με Εργαστήριο Δεξιοτήτων για την Οικολογία. Φέτος  το εν λόγω εργαστήριο δεξιοτήτων ήταν η ενασχόληση με τη δύναμη του νερού και στο Bazaar Ανθοφορίας δημιουργήσαμε με γύψο παλάμες (εμπνευσμένοι από το έργο ‘Give’ του Lorenzo Quinn) που μέσα τους είχαν ένα βαζάκι με νερό και φυτά που ζουν και μεγαλώνουν σε αυτό. Η δράση έγινε σε συνεργασία με τους γονείς που φρόντισαν 2 μήνες πριν να βρουν τα φυτά δημιουργώντας μοσχεύματα από τα φυτά που έχουν σπίτια τους με τη μέθοδο της υδροπονίας. Μάλιστα στο πλαίσιο της δράσης Let’s Do it Greece (https://padlet.com/studentniptavrchan11/padlet-9r328lnbcgmguwkg/wish/2966504583) φυτέψαμε μαζί με τους γονείς αντιπυρικά φυτά όπως τα παχύφυτα και δημιουργήσαμε και στο σχολείο μοσχεύματα. Έτσι η αναπαραγωγή έγινε με βιώσιμο τρόπο.

Η δημιουργία: το Αειφόρο Νηπιαγωγείο Ταυρωνίτη ανέλαβε τη δημιουργία  μια αισθητικά όμορφης και βιώσιμη πόλης εμπνευσμένη από έργα καλλιτεχνών. Πριν όμως από όλα συστάθηκαν περιβαλλοντικές επιτροπές στο πρότυπο των Οικολογικών Σχολείων και αυτές ανέλαβαν αντίστοιχα, τη δημιουργία επιμέρους στοιχείων της πόλης (https://padlet.com/studentniptavrchan11/padlet-9r328lnbcgmguwkg/wish/2951249386)  Τα κτίρια της πόλης δημιουργήθηκαν με ανακυκλώσιμα  υλικά , διακοσμήθηκαν από τους μαθητές που εμπνεύστηκαν από έργο E-twinning σχετικό με τους καλλιτέχνες και ακολουθούν έναν “πράσινο”, αειφόρο και αντιπυρικό σχεδιασμό καθώς διαθέτουν χώρους πρασίνου με αντιπυρική βλάστηση. Με τον τρόπο αυτό,  αφενός λειτουργούν ως επιβραδυντές σε περίπτωση πυρκαγιάς αφετέρου διατηρούν την θερμοκρασία του περιβάλλοντος σε χαμηλότερα επίπεδα. Ταυτόχρονα, τα κτίρια συνδέονται μεταξύ τους με ειδικές υδρορροές που δημιουργήθηκαν από πλαστικά κουτιά τα οποία τρυπήθηκαν κατάλληλα οι οποίες συλλέγουν το βρόχινο νερό, το αποθηκεύουν και σε περιπτώσεις φωτιάς λειτουργούν ως μέσα κατάσβεσης αλλά και ως σύστημα ποτίσματος των κήπων στα κτίρια. Πάνω στα κτίρια υπάρχουν ηλιακά πάνελ ώστε να εκμεταλλεύονται τη ηλιακή ενέργεια. Επίσης η πόλη διαθέτει πλούσια βλάστηση, χώρο πρασίνου (ένα βουνό) και μια μεγάλη παιδική χαρά δίπλα στη πράσινη βλάστηση. Στο κέντρο της παιδικής χαράς δεσπόζει το έργο ‘Give’ του Lorenzo Quinn που είναι δημιουργία των μαθητών από γύψο και εξυμνεί την αγάπη προς τη φύση. Δίπλα δημιουργήθηκε με χαρτόνια και ξυλάκια μια πλατεία που λειτουργεί ως σημείο συγκέντρωσης των πολιτών σε περιπτώσεις εκτάκτων συνθηκών, όπως σεισμός, τσουνάμι, πλημμύρα. Στο κέντρο της πόλης λειτουργεί σταθμός ανακύκλωσης, ενώ η πόλη είναι φιλική για άτομα ΑμεΑ και διατηρεί χώρους παρκαρίσματος και θαλάσσια ράμπα ΑμεΑ. Τα αυτοκίνητα είναι λίγα, ενώ οι κάτοικοι χρησιμοποιούν κυρίως ποδήλατα και πατίνια που κινούνται πάνω στον φροντισμένο ποδηλατόδρομο. Σε κομβικά σημεία της πόλης υπάρχουν μεγάλοι ψεκαστήρες σε περίπτωση πυρκαγιάς και επίσης έξυπνες οθόνες που παρουσιάζουν σύντομα βίντεο πρώτων βοηθειών σε διάφορες περιπτώσεις δημιουργημένα από τους μαθητές. Τέλος τα φώτα της πόλης λειτουργούν και αυτά με ηλιακά πάνελ και οι δρόμοι είναι μεγάλοι και με κατάλληλη σήμανση. Οι κάτοικοι της πόλης είναι οι ίδιοι οι μαθητές που δημιουργήθηκαν τα μεν πρόσωπα ως avatar με τεχνητή νοημοσύνη μέσω mini printer και τα σώματα με φελιζόλ και χάρτινα καλαμάκια σύμφωνα με το προσχέδιο του Ανθρώπου του Βιτρούβιου του Leonardo Da Vinci.

Με όλα αυτά τα χαρακτηριστικά η πόλη ονομάστηκε ΟΝΕΙΡΟΥΠΟΛΗ.

Σταθμός Πρώτων Βοηθειών-Η ΑΣΠΙΔΑ της πόλης: Μέσα σε αυτήν την πόλη κυκλοφορεί ένας έξυπνος σταθμός- όχημα, ο οποίος με τη βοήθεια της τεχνητής νοημοσύνης  αντιλαμβάνεται την φωτιά, την πλημμύρα και την έκτακτη ανάγκη υγείας σε ανθρώπους και ζώα και λειτουργεί ενημερωτικά (εκτελεί ηχητικό σήμα κινδύνου) και επικουρικά (κουβαλάει τα απαραίτητα εφόδια, όπως πυροσβεστήρες, σωσίβια και σωστική λέμβο, κιτ πρώτων βοηθειών και απινιδωτή, νερά) ώστε να αντιμετωπίζονται εγκαίρως οι έκτακτες ανάγκες. Ο σταθμός τον χειμώνα κυκλοφορεί στην μπλε λωρίδα καθώς οι πιθανότητες πλημμύρας είναι πιο συχνές και το καλοκαίρι κυκλοφορεί στην κόκκινη λωρίδα καθώς οι πιθανότητες πυρκαγιάς είναι μεγαλύτερες. Η κωδικοποίηση έγινε με την ανταπόκριση του ρομπότ σε  χρώματα (μπλε και κόκκινο για την κίνηση στις λωρίδες, μαύρο για τον καπνό της πυρκαγιάς και γαλάζιο για το κύμα από την πλημμύρα) ήχους («βοήθεια» για έκτακτη ανάγκη σε άνθρωπο, γαύγισμα για έκακτη ανάγκη σε σκύλο) και κινήσεις (δόνηση μακέτας ως προσομοίωση σεισμού για τσουνάμι).




ΤΟ ΔΑΣΟΣ

Προβληματισμός: Από την αρχή της σχολικής χρονιάς έχουμε δημιουργήσει  μια ομάδα δράσης με το όνομα «Θριάσια Παιδία». Ο λόγος που δημιουργήθηκε αυτή η ομάδα ήταν αποτέλεσμα μιας συζήτησης που ξεκίνησε με τους πλημμυροπαθείς της Θεσσαλίας και την συλλογή σχολικών ειδών στους συμμαθητές μας- πλημμυροπαθείς της Θεσσαλίας. Ο κόσμος μας χρειάζεται. Κόσμος είναι οι άνθρωποι αλλά και ο πλανήτης μας. Η ομάδα δράσης ανέλαβε να λύσει όσα περισσότερα προβλήματα εντόπισε στον κόσμο μας. Καθώς συνέχισε η σχολική χρονιά, κάποια από αυτά ήταν: ο τραυματισμός των πουλιών, η ευαισθητοποίηση σε ζητήματα ανακύκλωσης :μπαταρίες, ηλεκτρικό και ηλεκτρονικό εξοπλισμό, συσκευασίες, κομποστοποίηση και μείωση της σπατάλης του φαγητού.

https://padlet.com/studentniptavrchan11/padlet-9r328lnbcgmguwkg/wish/2969634084

https://padlet.com/studentniptavrchan11/padlet-9r328lnbcgmguwkg/wish/2958608961

https://blogs.sch.gr/8nipelef/2024/02/17/kompostopoiitis-sto-scholeio-mas/

https://padlet.com/studentniptavrchan11/padlet-9r328lnbcgmguwkg/wish/3000262288

https://youtu.be/B4t0HmGu2qQ




Πώς όμως ξεκινά μια πλημμύρα; Γιατί συμβαίνει; (https://padlet.com/studentniptavrchan11/padlet-9r328lnbcgmguwkg/wish/2949427047)  (https://padlet.com/studentniptavrchan11/padlet-9r328lnbcgmguwkg/wish/2949428856 )

https://padlet.com/studentniptavrchan11/padlet-9r328lnbcgmguwkg/wish/2949428856

Από τη διερεύνηση προέκυψε ότι το δάσος είναι υψίστης σημασίας και το χρειαζόμαστε. Ναι, αλλά τι θα γίνει τώρα που το δάσος της περιοχής μας κάηκε; Οι μαθητές είχαν βιώσει το καλοκαίρι του 2023 τις φωτιές που έκαψαν πολλά στρέμματα δάσους στις περιοχές γύρω από την Ελευσίνα. Οι μνήμες ήταν έντονες και μεταφέρθηκαν μέσα στην τάξη: στάχτη έπεφτε από τον ουρανό, κλειστοί δρόμοι, άνθρωποι κλεισμένοι στο σπίτι, Canadair απογειώνονταν διαδοχικά από το αεροδρόμιο της Ελευσίνας.

Έρευνα:  Μπορούμε με κάποιο τρόπο να προστατεύσουμε το δάσος; Με ποιον; Ας ξεκινήσουμε με την ιδέα!

(https://padlet.com/studentniptavrchan11/padlet-9r328lnbcgmguwkg/wish/2940598270)

Πώς είναι το δάσος που θέλουμε να έχουμε; Περιγραφή και απεικόνιση με εφαρμογή AI

https://padlet.com/studentniptavrchan11/padlet-9r328lnbcgmguwkg/wish/2940594018

https://padlet.com/studentniptavrchan11/padlet-9r328lnbcgmguwkg/wish/2940595456

Τι είναι η φωτιά; Από πού ξεκίνησε; Μια κούκλα μασκότ, ο παππούς Αισχύλος, καλείται να απαντήσει σε ζητήματα ιστορίας καθ’ όλη τη διάρκεια της σχολικής χρονιάς, αντιπροσωπεύοντας τον τραγικό ποιητή Αισχύλο με καταγωγή από την Ελευσίνα.

https://padlet.com/studentniptavrchan11/padlet-9r328lnbcgmguwkg/wish/2948243651

https://padlet.com/studentniptavrchan11/padlet-9r328lnbcgmguwkg/wish/2948250024

Μπορούμε να αποκλείσουμε κάποιους κινδύνους; Αρκετοί μαθητές ανέφεραν ότι έχουν δει συγγενικά πρόσωπα να πετούν τσιγάρα. Αυτό έγινε ευκαιρία για τη δημιουργία αυτοσχέδιου τασακιού και μάλιστα επαναχρησιμοποιούμενου.

https://padlet.com/studentniptavrchan11/padlet-9r328lnbcgmguwkg/wish/2949435163

Ποια είναι η προσφορά του δάσους; Χρησιμεύει μόνο σε περιπτώσεις βροχής και προστασίας από την πλημμύρα;

https://padlet.com/studentniptavrchan11/padlet-9r328lnbcgmguwkg/wish/2948266199

https://padlet.com/studentniptavrchan11/padlet-9r328lnbcgmguwkg/wish/2948271110

https://padlet.com/studentniptavrchan11/padlet-9r328lnbcgmguwkg/wish/2970065796

Αποψίλωση δασών.

https://padlet.com/studentniptavrchan11/padlet-9r328lnbcgmguwkg/wish/2969624055

Ο δικός μας κήπος

https://padlet.com/studentniptavrchan11/padlet-9r328lnbcgmguwkg/wish/2969631028




Πρότερες γνώσεις και εμπλουτισμός με νέες:

Οι μαθητές δεν γνώριζαν για τα είδη της ανακύκλωσης. Μέσα από αυτό το πρόγραμμα ενημερώθηκαν για όλα τα είδη ανακύκλωσης καθώς όχι μόνο τα έμαθαν αλλά σε καθημερινή βάση τοποθετούσαν μπαταρίες στον αντίστοιχο κάδο, καπάκια σε κουτί για να γίνουν αναπηρικά αμαξίδια, φλούδες φρούτων από το πρωινό τους και το σπίτι τους στον κομποστοποιητή και τρόπους εξοικονόμησης ενέργειας για μια Γη χαρούμενη (https://blogs.sch.gr/8nipelef/2024/05/26/quot-den-klironomoyme-ti-gi-apo-toys-progonoys-mas-ti-daneizomaste-apo-ta-paidia-mas-quot-indianiki-paroimia/)  (https://blogs.sch.gr/8nipelef/2023/09/30/quot-o-kosmos-mono-otan-ton-moirazesai-yparchei-quot-t-leivaditis/) . Δεν γνώριζαν επίσης, μια πολύ όμορφη περιοχή της πόλης τους η οποία δεν είναι προσβάσιμη λόγω της μόλυνσης και έμαθαν γι αυτήν σε συνεργασία με την υπεύθυνη περιβαλλοντικής εκπαίδευσης Δυτικής Αττικής, τον Δήμο Ελευσίνας και άλλα δύο νηπιαγωγεία της πόλης. Ως ενεργοί πολίτες συνέταξαν επιστολή προς τον Δήμαρχο για να αιτηθούν την προστασία της περιοχής κάτι που νωρίτερα δεν γνώριζαν ότι μπορεί να συμβεί για να λυθεί ένα πρόβλημα της πόλης. https://blogs.sch.gr/8nipelef/2024/04/20/quot-mia-astrapi-i-zoi-mas-ma-prolavainoyme-quot-n-kazantzakis/




Εμπλοκή γονέων: Οι γονείς καθ’ όλη τη διάρκεια της σχολικής χρονιάς εφοδιάζουν το Νηπιαγωγείο με όλα τα ανακυκλώσιμα είδη που συλλέγονται είτε για επανάχρηση είτε για ανακύκλωση. Συνόδευσαν τους μικρούς μαθητές στον όρμο της Βλύχας για την περιβαλλοντική ευαισθητοποίησή τους και τον καθαρισμό της περιοχής  και ανταποκρίθηκαν στο κάλεσμα για τη δημιουργία φυτολογίου με φυτά από τον τόπο μας.

https://padlet.com/studentniptavrchan11/padlet-9r328lnbcgmguwkg/wish/2958600614

https://padlet.com/studentniptavrchan11/padlet-9r328lnbcgmguwkg/wish/2958584838

https://www.storyjumper.com/book/read/171905481

 

Η δημιουργία: Αρχικά, οι ιδέες των παιδιών καταγράφηκαν σε ένα γραφικό οργανωτή ώστε μέσω του προβληματισμού, της διερεύνησης και του πειραματισμού να καταλήξουμε στις ενέργειες εκείνες που θα προστατεύσουν το δάσος από πυρκαγιά, πλημμύρα αλλά και τους ανθρώπους και τα ζώα από τους πιθανούς κινδύνους που αυτές ελλοχεύουν. Έτσι ξεκίνησε η ιδέα της εξεύρεσης ενός ανιχνευτή, ενός ρομπότ που θα ακούει, θα βλέπει και θα αντιδρά. Το ρομπότ Edison ήταν αυτό που μας παρείχε τις προσδοκώμενες λειτουργίες. Δοκιμάσαμε να προγραμματίσουμε το ρομπότ να αντιδρά (παράγει ήχο =ειδοποίηση) σε εμπόδιο, σε περίπτωση που κάποιο φράγμα σπάσει από την υπερχείλιση του ποταμού. Δοκιμάσαμε τον προγραμματισμό της αντίδρασης σε φως, ώστε αν δει τη φωτιά να ειδοποιήσει με ήχο. Τέλος, δοκιμάσαμε να ανιχνεύσουμε ήχο σε περίπτωση που το ρομπότ άκουγε ένα πουλί να βγάζει δυνατές κραυγές και με τον ίδιο τρόπο να παράγει μια ειδοποίηση. Τότε συνειδητοποιήσαμε ότι σε όλα αντιδρούσε. Έπρεπε όμως κάποιος χειριστής να βρίσκεται ώστε να ελέγχει και να λαμβάνει τις ειδοποιήσεις . Αυτοί θα ήταν οι δασοφύλακες. Οι οποίοι πρέπει να επεμβαίνουν άμεσα στα φαινόμενα αλλά και στην ειδοποίηση των αρμόδιων αρχών για την προστασία των πολιτών. Για παράδειγμα, της πυροσβεστικής υπηρεσίας αλλά και της αστυνομίας για την απομάκρυνση πολιτών από την παιδική χαρά του δάσους. Κατόπιν, τέθηκε  ο προβληματισμός, τι να υπάρχει στο δάσος και τι να έχει μαζί του ο ανιχνευτής ώστε να μη χαθεί πολύτιμος χρόνος. Ο γραφικός οργανωτής συμπεριλάμβανε και μια δεξαμενή νερού μέσα στο δάσος αλλά και στον ανιχνευτή. https://padlet.com/studentniptavrchan11/padlet-9r328lnbcgmguwkg/wish/2973502566

https://padlet.com/studentniptavrchan11/padlet-9r328lnbcgmguwkg/wish/2940598270

Τέλος, μια ταμπέλα με qr code παραπέμπει αυτόν που σκανάρει τον κωδικό σε ένα βίντεο-οδηγό για τραυματισμένα πουλιά.




Σταθμός Πρώτων Βοηθειών-Η ΑΣΠΙΔΑ του δάσους: Ο σταθμός πρώτων βοηθειών στο δάσος περιέχει πρώτες βοήθειες για ανθρώπους- επισκέπτες του δάσους, οι οποίοι μπορούν να ανιχνευτούν και αυτοί από το ρομπότ αλλά και πρώτες βοήθειες σε τραυματισμένα πουλιά , είτε σκανάροντας τις οδηγίες του δάσους με το κινητό τηλέφωνο είτε ειδοποιώντας μέσω του ρομπότ- ανιχνευτή τον δασοφύλακα να προβεί στια απαιτούμενες ενέργειες.

https://youtu.be/B4t0HmGu2qQ




ΒΙΒΛΙΟΓΡΑΦΙΑ

[1]Wilson, R. A., (1994), Environmental Education at the Early Childhood Level, Washington DC: North American Association for Environmental Education.

[2]Epstein, S., (1989), Values from the Perspective of Cognitive – Experiential Self-Theory, in N. Eisenberg, J. Reykowski & E. Staub (Eds.), Social and Moral Values – Individual and Societal Perspectives, Lawrence Erlbaum Associates: 3-22.

[3]ΦΕΚ 2820/6-6-22

[4] ΦΕΚ 687/Β/10-2-23

[5] Nunes. S., Oliveira, T. A., & Oliveira, A. (2017) . Problem Based Learninng- a brief review. In AIP Conference Proceedings (Vol. 1863, No 1, p.550001). AIP Publishing LLC.

[6] Barrows, H. S., & Tamblyn, R.M. (1980). Problem – based learning: An approach to medical education (Vol. 1). Springer Publishing Company.

[7]Ζαχαρίου Α., & Κάτζη Χ. (2023). Ολιστική Σχολική Προσέγγιση: Μια ολοκληρωμένη παιδαγωγική θεώρηση για την Εκπαίδευση για την Αειφόρο Ανάπτυξη. Περιβαλλοντική Εκπαίδευση για την Αειφορία, 5(1), 163–176.
